# Train-Master
Έργο για τον 6ο Πανελλήνιο Διαγωνισμό ΕΛΛΑΚ

Τίτλος έργου: Train Master
'Όνομα Ομάδας: ΜΥΣΤΙΚΟ


1)	Αναλυτική περιγραφή ιδέας

To δυστύχημα της σύγκρουσης των τρένων στην περιοχή των Τεμπών συγκλόνισε την χώρα και αποκάλυψε το τεράστιο πρόβλημα που υπάρχει στην ασφάλεια των σιδηροδρομικών μεταφορών.
Σύμφωνα με τα δημοσιεύματα των εφημερίδων  γνωρίζουμε, πως λίγο πριν την σύγκρουση, ο μηχανοδηγός της επιβατικής αμαξοστοιχίας αντιλήφθηκε ότι βρίσκεται σε λάθος κατεύθυνση και έκανε αγωνιώδεις προσπάθειες για να επικοινωνήσει τηλεφωνικά με τον συνάδελφό του της εμπορικής αμαξοστοιχίας. 
Δυστυχώς δεν τα κατάφερε, επειδή δεν γνώριζε εκείνη την ημέρα ποιος ήταν ο μηχανοδηγός της εμπορικής αμαξοστοιχίας. Έτσι, η μία και μοναδική τηλεφωνική κλήση που πρόλαβε και έκανε ήταν προς έναν συνάδελφό του που εκείνη την ημέρα δεν οδηγούσε την εμπορική αμαξοστοιχία. Τελικά, χάθηκε πολύτιμος χρόνος και η σύγκρουση των δύο τρένων δεν αποφεύχθηκε.
Κατανοώντας το πόσο μεγάλη είναι η αξία της ζωής και η ασφάλεια των μέσων μεταφοράς, επιθυμούμε να δημιουργήσουμε μια εφαρμογή για κινητά τηλέφωνα και tablet χρησιμοποιώντας την πλατφόρμα του MIT App Inventor. Η εφαρμογή αυτή θα εγκαθίσταται στα κινητά τηλέφωνα όλων των μηχανοδηγών ή σε κάποιο tablet που θα υπάρχουν στα τρένα και θα επιτρέπουν την άμεση επικοινωνία των μηχανοδηγών. 
Ειδικότερα, όταν ένας μηχανοδηγός θα ξεκινάει κάποιο δρομολόγιο θα πρέπει να ανοίγει την εφαρμογή όπου θα καταχωρεί:
1.	Το ονοματεπώνυμό του
2.	Τον αριθμό του κινητού του τηλεφώνου
3.	Τον αριθμό της αμαξοστοιχίας του
   
Τα δεδομένα αυτά θα αποθηκεύονται σε μια βάση δεδομένων. Οποιοσδήποτε μηχανοδηγός θα έχει ανοιχτεί την εφαρμογή στο δικό του τηλέφωνο, θα μπορεί να δει αυτά τα στοιχεία. Έτσι, όλοι οι μηχανοδηγοί θα γνωρίζουν ποιοι συνάδελφοί τους εκτελούν το κάθε δρομολόγιο και φυσικά θα γνωρίζουν τα τηλέφωνά τους ώστε να μπορούν να τους τηλεφωνήσουν, αν παρατηρήσουν κάτι ασυνήθιστο. Επιπλέον, η εφαρμογή δίνει την δυνατότητα να επικοινωνούν άμεσα μέσω chat με τους άλλους μηχανοδηγούς σε πραγματικό χρόνο. Τέλος, θα υπάρχει η δυνατότητα να βλέπει ο μηχανοδηγός τη θέση του στον χάρτη.
Η εφαρμογή που θέλουμε να σχεδιάσουμε δίνει λύση στο πρόβλημα της άμεσης επικοινωνίας των μηχανοδηγών, ώστε σε περίπτωση κάποιου ανθρωπίνου λάθους ή σε αδυναμία λειτουργίας της τηλεδιοίκησης, να υπάρξει γρήγορη αντίδραση και να αποφευχθεί η σύγκρουση των τραίνων. Τέλος να επισημάνουμε, ότι η εφαρμογή θα μπορεί να συνεργαστεί  με  το υπάρχον σύστημα τηλεδιοίκησης και θα του δώσει προσθετική αξία.


2)	Λίστα προτεινόμενου εξοπλισμού

Η προτεινόμενη κατασκευή μας είναι application για κινητά τηλέφωνα γι’ αυτό δεν απαιτούνται  υλικά.



